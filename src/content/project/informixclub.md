---
title: '"Informixclub"'
pubDate: 2015-01-22T22:04:44.000Z
description: ''
image: 'informixclub/1dsc_4192.jpg'
---

"Verax" speelt Patience, neemt een slok, onbekende drank. Hij zit achter zijn computer, enkele mensen komen langs zijn bureau. Hoe zou het met hem zijn? Ik heb hem al even niet meer gezien. De camera wilt niet meer werken. Zouden ze gevonden hebben dat ik meekeek? Of misschien is het gewoon een technische fout? Hopelijk is het een fout, ik heb hen nochtans niet opgebeld. Ik heb geen proxy gebruikt, dat wel. Maar Belgisch verkeer op een Moldavische website, zou dat zo opvallen? De wereld is toch helemaal geglobaliseerd. Misschien ben ik wel een Moldaviër die naar België is verhuisd. Zoveel heb ik ook niet echt gekeken, enkel maar een paar uurtjes. De kans is toch groot dat ze niet eens weten wat ik gezien heb. Ze hebben me alleszins toch niet betrapt. Zou "Verax" verrast zijn mocht ik bellen? Waarom had hij ook in de eerste plaats die camera gezet. Uit angst dat zijn Xerox gestolen zou worden? Misschien moet ik alles maar eens wissen. Zou hij weer zijn gewoonlijke grijze trui aan hebben?
